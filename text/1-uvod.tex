\chapter*{Úvod}
\addcontentsline{toc}{chapter}{Úvod}
\markboth{ÚVOD}{} %zajisti, aby byl text uvod v~zahlavi
\label{1-uvod}

Open-source platforma GIS.lab slouží k~rychlému a jednoduchému
nasazení centrálně řízené GIS infrastruktury v~lokální síti (LAN),
v~data centru nebo v~cloudové službě. Poskytuje celistvý soubor
neplaceného GIS softwaru integrovaného do~jednoho systému, který je
okamžitě připraven k~použití.

Všechny použité technologie jsou plně pod~kontrolou správců systému, náklady
na~nasazení a vlastnictví takovéhoto komplexního řešení jsou sníženy
na~absolutní minimum. Díky tomu je možné GIS.lab využít v~oblastech a
podmínkách, kde by aplikace proprietárních technologií nebyla cenově dostupná či
technicky možná. Příkladem mohou být rozvojové země či sféra školství a vzdělávacích institucí.

% Co to už umí?
GIS.lab je dostupný ve~formě desktopového klienta. Vytváření webových aplikací je přístupné díky samostatné platformě Gisquick, která je automaticky integrovaná i do~desktopové verze. GIS.lab
Desktop obsahuje širokou škálu funkcionalit, z~nichž mezi nejdůležitější
patří ukládání prostorově i neprostorově orientovaných dat a jejich
sdílení, tvorba a analýza vektorových, rastrových i tabulkových dat
či rychlé vytváření kartografických výstupů. Data mohou být ukládána buď v~souborovém systému, nebo v~PostGIS databázi.

% Co to má ještě do budoucna umět?
Vývoj GIS.labu ještě ani zdaleka není u~konce. Nabízené portfolio se
má do~budoucna dělit na~pět základních balíčků - datasety otevřených dat, přístup k~PostGIS
databázi, publikaci dat pomocí webových mapových služeb (\zk{WMS},
\zk{WFS}), webovou aplikaci a desktopového klienta (více viz kapitola
\ref{vision}). Všechny komponenty by měly být dostupné jak společně, tak i samostatně, nezávisle na~desktopovém klientovi. Mezi dalšími rozšířeními by mohl být například výpočetní server na~bázi WPS (Web Processing Service) a další.

% Důvod pro moji DP.
Vývojáři GIS.labu se obecně snaží o~co nejvíce uživatelsky přívětivé
prostředí, což vedlo k~rozhodnutí vytvořit webové
administrátorské rozhraní pro~snazší správu uživatelů a definování
jejich přístupových práv ke~zmiňovaným službám. Současný systém
administrace přes~příkazovou řádku není pro~některé správce
srozumitelný, navíc neumožňuje žádosti o~registraci a o~přiřazení
přístupových práv přímo ze~strany uživatelů. Pro~naplnění tohoto
požadavku vzniklo zadání této diplomová práce.

Webová konzole bude tvořena dvěma částmi - uživatelskou konzolí a 
administrátorskou konzolí, jež bude přístupná pouze správcům.

% Volba technologií
Při~návrhu webové aplikace bude vyvinuta snaha o~její maximální
integraci do~stávající architektury platformy GIS.lab. Pro~vytvoření
webového rozhraní bude zvolen framework Django, který využívá, dnes již
od~GIS.labu oddělená, platforma Gisquick. Důležitou vlastností tohoto
frameworku je i to, že je psaný v~jazyce Python, což umožní navázání
na~existující, ale nedokončenou knihovnu pro~administraci uživatelů z
roku 2015, která by měla nahradit současné shellové skripty. Pro~
ověření mezi webovou aplikací a \zk{LDAP} serverem obsahujícím uživatelské
informace bude využita některá z~dostupných externích knihoven
(např. django-python3-ldap, ldap3).

% Teoretická část
V~teoretické části bude čtenář především podrobněji seznámen s~
platformou GIS.lab, jejím budoucím rozšířením a protokolem \zk{LDAP}, 
který slouží k~přístupu k~datům, jejich úpravám a ukládání na~
adresářovém serveru.